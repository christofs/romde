Certificazione DITALS: Nuova sede d'esame a Jena
           Rendiamo noto che da poche settimane il Centro linguistico della Friedrich-Schiller-Universität di Jena è sede d’esame per la certificazione DITALS di I e di II livello (Certificazione di competenza in didattica dell’italiano L2, rilasciata dall’Università per Stranieri di Siena).  La nuova sede d’esame è la sesta in Germania, ma è la prima nell’area dei cosiddetti nuovi Bundesländer e aspira a diventare punto di riferimento per tutti i docenti operanti in Turingia, Sassonia, Sassonia-Anhalt, Brandeburgo, Meclemburgo-Pomerania e Berlino e anche nelle città di Amburgo e Brema e nella regione Schleswig-Holstein.  Le prime sessioni utili per sostenere l’esame DITALS a Jena saranno quelle del prossimo 18 luglio (DITALS II) e del prossimo 3 ottobre (DITALS I).  Per maggiori informazioni sulla certificazione DITALS e sulla nuova sede d'esame di Jena, potete inviare un'email a questo indirizzo: enrico[dot]serena[at]googlemail[dot]com.      