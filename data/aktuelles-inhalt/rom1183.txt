CfP: Summer School "Le dimensioni della storia", Trento
           Il “Centro per gli Studi storici italo-germanici / Italienisch-Deutsches Historisches Institut” è un istituto di ricerca storica, emanazione della Fondazione Bruno Kessler di Trento, la quale promuove ricerca di eccellenza in vari settori. Ulteriori informazioni  sulle attività del Centro sono consultabili al seguente indirizzo ( isig.fbk.eu ).  Il Centro organizza una Summer School dal titolo “Le Dimensioni della storia. Pubblico e Privato: teoria, metodi, storiografia” che si svolgerà dal 4 all’8 luglio 2011, per la quale mette a disposizione n. 20 posti.  Il corso si propone di approfondire, tramite lezioni frontali ed attività seminariali, le interazioni tra dimensione privata e pubblica della storia, in un'ottica di lungo periodo (età moderna ed età contemporanea). Saranno presi in esame il dibattito storiografico-metodologico e la dialettica tra società e istituzioni, con un approccio aperto ad una pluralità di punti di vista (storia economica, politica, religiosa, culturale, di genere, del pensiero).  I posti sono riservati a dottorandi di ricerca in materie storiche del XXVI ciclo.  Per ulteriori informazioni, visitare la pagina: isig.fbk.eu/it/Summer_School 