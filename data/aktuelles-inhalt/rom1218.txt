CfP: «Umana cosa è aver compassione degli afflitti...»:  raccontare, consolare, curare nella narrativa europea da Boccaccio al Seicento
           I Dipartimenti di Studi Umanistici e di Lingue e Letterature Straniere e Culture Moderne l'Università di Torino, il gruppo di ricerca &quot,La diffusione della novellistica italiana nella cultura europea del XVI e XVII secolo&quot, invitano a partecipare al Convegno Internazionale di Studi &quot,«Umana cosa è aver compassione degli afflitti...»: raccontare, consolare, curare nella narrativa europea da Boccaccio al Seicento&quot,, Torino 12-13-14 dicembre 2013.  Nel settimo centenario della nascita, il Convegno intende ricordare Boccaccio e il suo straordinario contributo all’invenzione narrativa e alla novella, della quale ha delineato una 'forma' imitata, ricreata, discussa nei secoli e nelle diverse letterature.  Due sono le linee di ricerca che si intendono sviluppare:  1) Muovendo dalla proposta, enunciata nel Proemio del &quot,Decameron&quot,, della narrazione come pharmakon, in particolare rivolto alle donne, si intende sviluppare un’indagine su come tale intento “terapeutico” sia stato accolto dai molti imitatori ed epigoni di Boccaccio, in Italia e in Europa.  2) Le donne rivestono vari ruoli nel Decameron: sono, innanzitutto, le principali destinatarie delle novelle, il pubblico elettivo sul quale, in specie, si dovrebbero riversare i benefici effetti della lettura, ma sono anche narratrici, “legislatrici”, personaggi. Si vorrebbe, perciò, esaminare in proposito la novellistica successiva, italiana ed europea.  Relatori invitati:  Giancarlo Alfano (Seconda Università di Napoli) Maria Hernandez (Università di Madrid, Complutense) Stefano Jossa (Royal Holloway, University of London) Carlo Ossola (Collège de France)  Le proposte delle relazioni (circa 150 parole) vanno inoltrate a convegnoboccaccio.studium@unito.it entro il 30 aprile 2013 e saranno vagliate dal Comitato Scientifico composto da: Erminia Ardissino, Guillermo Carrascòn, Davide Dalmas, Patrizia Pellizzari. È prevista la pubblicazione degli Atti.      