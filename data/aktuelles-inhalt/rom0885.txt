CfP: Il giallo e il nero. Riflessi dell’antise­mi­ti­smo nella lette­ratura ebraica moderna (ICOJIL 5)
           Il giallo e il nero. Riflessi dell’antise­mi­ti­smo nella lette­ratura ebraica moderna. International Conference on Jewish Italian Literature (ICOJIL 5)  Convegno Internazionale di Studi, Trento  Istituto Culturale Ebraico del Trentino (ICET) “Zygmunt Bauman”  Romain Gary considerava che “l’ebreo è impregnato (entamé) di anti­se­mi­­tismo”, mentre Vladimir Jankélévitch precisava: “C’è nell’an­ti­se­mi­ti­smo qual­co­sa che ha un grande ruolo nel nostro essere”. D’altro canto, nelle controverse Réflexions sur la que­­­stion juive  Jean Paul Sartre sviluppava le sue argomentazioni muovendo dall’ as­sio­ma di rilievo: “L'e­breo è un uomo che gli altri uomini con­si­derano E­breo: ecco la verità sem­plice da cui bisogna par­ti­re”, pertanto “se voglio sa­pere chi è l’ebreo, de­vo, poiché si tratta di un essere in situa­zio­ne, in­ter­ro­ga­re la sua situa­zione”. Mau­rice Blan­­­­chot, malgrado le severe critiche alle riflessioni sar­triane (“essere ebrei non può essere il sem­plice ro­ve­scio della pro­­vo­ca­zione anti­se­mi­ta”), do­ve­va rico­no­scere co­me un dato di fatto che “l'an­ti­­­se­mitismo ha modifi­ca­to l'esi­sten­­za ebrea (anche sem­pli­­ce­men­­te mi­nac­cian­dola e talvolta ster­mi­nan­dola)”.  Una prospettiva del problema è quella che erompe dal libro di Leo Strauss Scri­t­tura e persecuzione, in cui si stabilisce in modo esemplare la correlazione tra scrit­tura e persecuzione, gli effetti e le conseguenze dell’antisemitismo nelle azioni, soprattut­to nella scrittura. La ri­cerca dell'anonimato e della clan­de­stinità, ad esempio,  pos­so­no essere ritenuti un segno elo­quente dell'oppres­sio­ne anti­ebraica.  Grande merito della lezione straussiana è di aver denunciato come la cri­tica contemporanea, general­men­te operante in un ambito demo­cratico, dunque in un'epoca in cui la persecuzione non è che uno sbiadito ri­cor­do, di rado abbia considera­to convenientemente come la minacciosa pre­sen­za della persecuzione nel sottosuolo sociale possa seriamente con­dizionare un au­to­re di un'o­pera lette­raria. Tutto questo rimanda all’inter­rogazione fonda­men­tale di Alberto Lecco: “Sono stati gli ebrei liberi di raccontare se stessi?”.  Il convegno definito dal giallo, storicamente il colore segnaletico della discriminazione, e dal nero della scrittura, intende rilevare la presenza e nello stesso tempo indagare l’incidenza dell’anti­se­mi­tismo, in tutte le sue forme e in tutte le sue manifestazioni, in letteratura: dalla re­ti­cenza ed il passare sotto silenzio gli aspetti ebraici, dove la degiu­­­daiz­­za­zio­ne letteraria appare come un ri­fugio nella clande­stinità, atteggiamento cono­sciuto come ane­braismo, figura­zio­ne di una fenomenologia del marranesimo, al formi­da­bile e salvifico umorismo ebraico, interpretabile co­me una rea­­zio­ne intesa a disinnescare l'osti­lità che investe la con­di­zione del­l'ebreo, per Kafka impos­si­bi­le da ogni lato, una risposta vitale, che ha per­mes­­so ad un po­po­lo, ovun­que oppresso, di porre degli argini alla ne­­vrosi e alla dispe­razione, proprio ironizzando sulle proprie diffi­col­tà esistenziali.  Temi di riferimento: *La diaspora ebraica *L’ antisemitismo culturale *Antigiudaismo-antisemitismo-antisionismo *La psicopatologia dell’antisemitismo *L’antisemitismo ebraico e l’odio di sé dell’ebreo *La conflittualità tra ebrei della diaspora e Israele *La letteratura dell’esilio *La letteratura e Shoah *Scrittura e persecuzione *Figure del marranesimo *La tendenza all’incognito e agli pseudonimi *L’antisemitismo nell’umorismo ebraico.  Gli abstract (in formato word o rtf) della lunghezza di non più di 2000 caratteri, accompagnati da una breve nota bio-bibliografica del proponente, dovranno pervenire via email entro il 6 dicembre 2010, al referente del con­vegno Luca De Angelis, al seguente indirizzo: lucadeangelisdiscovery@yahoo.it.  La lingua ufficiale del Convegno è l’italiano.  I relatori avranno a disposizione 30 minuti per la presentazione del loro contributo.  La partecipazione al convegno è gratuita. Spese di viaggio, alloggio e vitto sono a carico dei partecipanti.  È prevista la pubblicazione degli atti.     