2 posti di dottorato in progetto di ricerca FNSRS intitolato "Italian Constituent Order in a Contrastive Perspective"
           Nell’ambito di un progetto di ricerca finanziato dal Fondo Nazionale Svizzero per la Ricerca Scientifica sono messi a concorso:  2 posti di dottorato (Ph.D.) a tempo pieno  Il candidato sarà tenuto a svolgere attività di ricerca entro un progetto di ricerca in linguistica contrastiva che si intitola Italian Constituent Order in a Contrastive Perspective (ICOCP) e a redigere una tesi di dottorato in cui confronterà l’ordine dei costituenti in italiano contemporaneo con l’ordine dei costituenti in almeno una delle tre lingue seguenti: francese, inglese e tedesco. Si tratta di una ricerca basata su corpora di testi scritti appartenenti a varie tipologie (prosa giornalistica, prosa scientifica, saggistica).  Sede del progetto di ricerca: Istituto d’italianistica dell’Università di Basilea. La residenza in Svizzera è necessaria. Al candidato sarà messo a disposizione un posto di lavoro all’Istituto di italianistica.  Requisiti formali: Master o Licenza in linguistica italiana o titolo equivalente ottenuto nell’ambito della linguistica francese, inglese, tedesca o della linguistica generale. Candidati provenienti dal campo della traduzione sono ammessi se dimostrano di avere anche una buona formazione in linguistica.  Conoscenze linguistiche. Il progetto, che mette a confronto l’italiano con tre altre lingue europee (il francese, l’inglese e il tedesco), presuppone un’ottima conoscenza, sia orale sia scritta, oltre naturalmente all’italiano, di almeno una delle tre altre lingue (italiano: madrelingua o livello C1 del Quadro comune europeo di riferimento per la conoscenza delle lingue, per la lingua di confronto: livello C1 o anche C2). Delle altre lingue si richiede una buona conoscenza (livello B2 o B1).  I candidati interessati sono pregati di mandare una lettera di presentazione, un CV e due referenze scientifiche in formato elettronico a: Dr. A-M. De Cesare, anna-maria.decesare@unibas.ch o in formato cartaceo a: Dr. A-M. De Cesare, Institut für Italianistik, Maiengasse 51, 4056 Basilea. Le candidature sono accettate fino all’1.5.2011.      