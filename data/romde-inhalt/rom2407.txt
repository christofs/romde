 Marco Praloran (1955-2011). Lo stile di uno studioso
   Marco Praloran (1955-2011). Lo stile di uno studioso Tagung Universität Lausanne, 8. und 9. September 2012.    Faculté des lettres  Section d'Italien UNIL-Dorigny  www.unil.ch/ital  È tradizione dell’accademia ricordare i colleghi scomparsi, in particolare quando hanno lasciato una traccia significativa negli studi. La dovuta commemorazione costituisce però in questo caso non tanto l’espletamento di un rito, di per sé nobile, quanto una prima occasione per meglio distribuire l’eredità di affetti, conoscenze e ricordi che Marco Praloran ha lasciato, o meglio suscitato in chi ha avuto la fortuna di frequentarlo e in chi ne ha seguito la vicenda intellettuale. La sua figura di studioso offre infatti un termine di confronto e un esempio tanto più preziosi in quanto nobilmente distanti dalle pratiche che si sono generalmente imposte, forse di necessità, nel mondo universitario.  Una naturale predisposizione a valorizzare il piano estetico delle manifestazioni umane e naturali, una stabile fedeltà alle passioni (musicali, letterarie e artistiche) e alle amicizie, la necessità e il gusto delle complesse ritualizzazioni (nei testi come nei più diversi sport), il mantenimento di una zona distante e riservata di elaborazione profonda, sono aspetti della personalità di Marco che accompagnano il suo percorso di ricercatore e ne spiegano molte manifestazioni e predilezioni. Le due giornate di studio che la Sezione d’Italiano dedica alla memoria del collega scomparso intendono perciò illustrare gli aspetti propriamente disciplinari delle sue ricerche in stretto legame con quelli intellettuali ed estetici, che pertengono alla sua dotazione più intima e ne determinano l’originalissimo stile complessivo. I grandi specialisti che vi prendono parte, spesso amici di Marco, sapranno valorizzare la novità e l’ampiezza del suo sguardo collocandole nel quadro degli studi italiani ed europei, dalla formazione padovana alla cattedra losannese.   Programma   Sabato 8 settembre   Faculté des lettres Bâtiment Anthropole Salle 2024  09h00 Saluto della Faculté des Lettres  Saluto della Section d’Italien  Simone Albonico  Presiede Daniela Delcorno Branca, Università di Bologna  Gli studi su Ludovico Ariosto  Maria Cristina Cabani, Università di Pisa   Il commento al «Furioso» del ’16  Tina Matarrese, Università di Ferrara  Pausa   Il romanzo cavalleresco medievale  Nicola Morato, University of Cambridge, Université de Lausanne   Poeti italiani del Novecento  Andrea Afribo, Università di Padova  12h30 Pranzo   14h30  Presiede Antonia Tissoni Benvenuti, Università di Pavia   Gli studi su Boiardo  Cristina Montagnani, Università di Ferrara   Gli studi su Petrarca  Sabrina Stroppa, Università di Torino  Pausa   Gli studi di metrica  Arnaldo Soldani, Università di Verona   Gli studi sul tempo narrativo  Mario Barenghi, Università di Milano Bicocca   Lo stile di Marco Praloran (a partire da «Metro e ritmo»)  Lino Leonardi, Università di Siena   Domenica 9 settembre   Buffet de la Gare de Lausanne Place de la Gare 11 Salle des Vignerons  09h00 Presiede Matteo Pedroni, Université de Lausanne  Marco e la musica  Gabriele Bucchi, Université de Lausanne   Marco a caccia  Gino Belloni, Università Ca’ Foscari - Venezia   Marco e gli sport  Paolo Gagliardi ed Enrico Praloran Gazzo Padovano   Tavola rotonda   Congedo  12h30 Pranzo  per informazioni: planete.unil.ch Simone.Albonico@unil.ch Gabriele.Bucchi@unil.ch     