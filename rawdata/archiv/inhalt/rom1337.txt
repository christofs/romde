Convegno internazionale dell'AIBA (Associazione degli Italianisti nei Balcani): Italianistica 2.0
           Dal 5 al 7 giugno 2014 si terrà presso l'Università di Banja Luka (BiH) il VI Convegno internazionale dell'AIBA (Associazione degli Italianisti nei Balcani).  L'uso dei numeri rimanda direttamente al Web e l'evoluzione da 1.0 a 2.0, come recita wikipedia, riguarda principalmente l'approccio con il quale gli utenti si rivolgono al Web, che passa fondamentalmente dalla semplice consultazione (seppure supportata da efficienti strumenti di ricerca, selezione e aggregazione) alla possibilità di contribuire popolando e alimentando il Web con propri contenuti.  È proprio questa spiegazione che promuove l'argomento di discussione del VI convegno internazionale dell'AIBA, il 5, 6 e 7 giugno 2014 a Banja Luka (BiH). Se Chernarus (V convegno di giugno 2013) ha rappresentato l'1.0 in quanto territorio esplorato e sviscerato nel senso della crisi delle scienze umanistiche, il 2.0 punta a popolare e alimentare un dibattito sulle strategie per rilanciare lo studio dell'italianistica tout court e, conseguentemente, tentare di affermare che lo studio delle scienze umanistiche ha ancora senso. (...)   Il CfP è disponibile nei siti www.infoaiba.eu e www.italianisticabl.eu, assieme al modulo di iscrizione.  Il convegno si articolerà in due giornate e mezza (con inizio il pomeriggio di giovedì 5 giugno), 5 sessioni parallele (Cultura, Filologia e Linguistica, Traduzione/Interpretariato, Glottodidattica, Letteratura) e una tavola rotonda  conclusiva, i contributi dovranno essere contenuti entro i 20 minuti. La scheda di iscrizione va inviata entro il 10 marzo 2014. Entro il 30 marzo 2014 sarà inviata una mail di conferma ai partecipanti accolti.  È prevista la pubblicazione degli atti. L’organizzazione offrirà ai relatori vitto (nei giorni del convegno) e alloggio da giovedì 5 giugno a sabato 7 giugno (tre notti). Le spese di viaggio saranno a carico dei partecipanti.  Potranno prendere parte al convegno solo coloro che, entro il 2 maggio 2014, risulteranno regolarmente iscritti all’AIBA.     