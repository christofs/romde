Assistente-dottorando in Letteratura e civiltà italiana
           L’Università della Svizzera italiana (USI), Facoltà di scienze della comunicazione, Istituto di studi italiani (ISI) mette a concorso  due posizioni di assistente-dottorando in Letteratura e civiltà italiana  con inizio 1° giugno 2013 per una durata di 3 anni. La posizione è finanziata dalla Fondazione per la ricerca e lo sviluppo dell’Università della Svizzera italiana  Requisiti di partecipazione: - Master / Laurea magistrale o titolo equivalente nel campo della letteratura italiana. - Madrelingua italiana o eccellente conoscenza dell’italiano - Sarà pure considerata la conoscenza di una seconda lingua di espressione scientifica Non saranno presi in considerazione candidate/i già in possesso di un dottorato di ricerca (PhD)  Profilo del candidato/a: Si ricerca un/a candidato/a da avviare ad un percorso di dottorato nelle discipline afferenti alla letteratura italiana. Costituiscono titolo preferenziale la specializzazione nell’ambito del moderno e della sua tradizione, nonché la pubblicazione su riviste scientifiche di saggi o articoli su temi attinenti. Ammissione al dottorato in Lingua, letteratura e civiltà italiana dell’USI L’ammissione al programma dottorale in “Lingua letteratura e civiltà italiana” avviene secondo le regole specificate sul sito dell’Istituto di studi italiani (http://www.isi.com.usi.ch/dottorato.htm)  Mansioni - Elaborare e portare a compimento la propria tesi di dottorato. - Collaborare alle attività dell’Istituto di studi italiani, in particolare ai programmi di formazione Bachelor e Master - Partecipare alle attività di formazione dottorale organizzate dall'Istituto di studi italiani - Redigere articoli scientifici sul tema della tesi di dottorato.  Retribuzione La retribuzione è conforme alle direttive sugli stipendi dei dottorandi adottate dal Fondo Nazionale Svizzero per la Ricerca Scientifica: www.snf.ch/SiteCollectionDocuments/allg_doktorierende_f.pdf Essa prevede un salario annuo di CHF: 42’000.- per il primo anno, CHF. 45'000.- per il secondo anno e / di CHF. 48'000.- per il terzo anno.  Documentazione e scadenza Le candidature comprenderanno una lettera di presentazione e una sintesi del progetto di ricerca (5 cartelle max.), il curriculum vitæ, il certificato di Master / Laurea magistrale con l’indicazione della tesi di Master / Laurea magistrale e di eventuali pubblicazioni. È gradita, inoltre, una lettera di presentazione da parte del relatore della tesi di Master. Altre referenze possono essere presentate a discrezione del candidato.  La documentazione dovrà pervenire entro venerdì 19 aprile 2013 in formato elettronico all'indirizzo seguente: concorsoisi@usi.ch  Informazioni Ass. Prof.ssa Sara Garau (sara.garau@usi.ch) Istituto di studi italiani Università della Svizzera italiana Via Lambertenghi, 10/a CH 6900 Lugano Tel. +41-(0)58-666-4297      