<item>  <div type="kategorie">Tagungen; Tagungsausschreibung</div> <!-- Kategorie: Tagungsausschreibung, Medien/Kulturwissenschaft, Weitere Teilbereiche, Italienisch -->   <date>30.10.2010</date>        <title>CfP "La storia contemporanea in Italia oggi: ricerche e tendenze", SISSCO, Cantieri di Storia 2011</title>     <div class="romde_external_link"><link>http://</link></a></div>               <ul class="news-romde">        <li type="place">Forli</li>                <li type="beginn">22.09.11        <li type="ende">24.09.11</li>                <li type="disziplin">Medien-/Kulturwissenschaft, Weitere Teilbereiche</li>        <li type="sprachen">Italienisch</li>        <li type="frist">15.11.10</li>     </ul>
<inhalt>           SISSCO, Società italiana per lo studio della storia contemporanea  Cantieri di Storia VI La storia contemporanea in Italia oggi: ricerche e tendenze Forlì, 22-23-24 settembre 2011  Invito a proporre seminari tematici / Call for panels  La Sissco promuove la sesta edizione del convegno Cantieri di Storia, che si terrà a Forlì dal 22 al 24 settembre 2011. Divenuti ormai il principale appuntamento per la contemporaneistica italiana, i Cantieri di Storia vogliono favorire l'incontro e la discussione tra gli studiosi e valorizzare la pluralità dei campi di ricerca, degli approcci metodologici e delle competenze professionali.  Nel confermare una formula organizzativa già ben rodata, la Sissco incoraggia un'ampia partecipazione di studiose e studiosi – soci e non soci - diversi per formazione, esperienza ed età, al fine di consentire una ricognizione degli interessi prevalenti, degli orientamenti metodologici e dei percorsi di ricerca più innovativi che animano la storiografia contemporaneistica in Italia.  I lavori si svolgeranno in forma di seminari tematici a sessioni parallele. - Di ogni seminario sarà responsabile un coordinatore, che ne curerà la preparazione e lo svolgimento, in collegamento con il Comitato scientifico. - Ciascun seminario durerà tre ore, dovrà avere un tema preciso e dovrà prevedere da un minimo di tre a un massimo di cinque interventi programmati, oltre a un discussant. - Per facilitare la circolazione del pubblico tra i seminari, l’ordine degli interventi pubblicato nel programma definitivo dei Cantieri non potrà essere cambiato durante lo svolgimento dei lavori. - Le singole relazioni non potranno eccedere i venti minuti, in maniera da garantire spazio sufficiente alla discussione. - Il seminario non avrà luogo se non saranno presenti almeno tre relatori. - Relatori e discussant non possono partecipare a più di un seminario. Come nelle precedenti edizioni, relatori, discussant e coordinatori si impegnano a partecipare ai lavori senza gravare finanziariamente sul bilancio della Sissco.  Particolarmente apprezzati saranno i seminari orientati a - illustrare nuove ricerche in corso, - dibattere nodi interpretativi e metodologici di particolare rilevanza e attualità scientifica. Non saranno accolte proposte di seminari che riprendano le stesse tematiche già affrontate nell’ultima edizione dei Cantieri.  Per questa edizione dei Cantieri, che cade nel 150° anniversario dell’unificazione, la Sissco incoraggia proposte di seminari sulla storia d’Italia dall’Unità ad oggi.  Ogni proposta dovrà contenere: 1) Nominativo, indirizzo di posta elettronica ed eventuale istituzione di appartenenza del coordinatore, dei relatori e del discussant (che devono avere già dato il loro benestare), 2) Descrizione generale e motivazione del progetto di seminario (2000 caratteri), 3) Abstract delle singole relazioni (1000 caratteri ciascuno).  Le proposte dovranno giungere, in forma completa e definitiva, entro e non oltre il 15 novembre 2010 al seguente indirizzo di posta elettronica: cantieridistoria2011@libero.it  Il Comitato scientifico vaglierà tutte le proposte presentate e comunicherà l’elenco definitivo dei progetti accolti entro il mese di febbraio 2011, inserendone nel sitoweb della Sissco le descrizioni e gli abstract.  Il Comitato scientifico: Roberto Balzani, Fabio Bettanin, Paolo Capuzzo, Barbara Curli (coordinatrice), Marco De Nicolò, Mario Del Pero, Maria Serena Piretti, Maria Marcella Rizzo, Maria Rosaria Stabili      </inhalt>
<p type="autorin">Paul Arpaia</a><br />     <p type="redaktion">Barbara Ventarola     </item>