<item>  <div type="kategorie">Tagungen; Tagungsausschreibung</div> <!-- Kategorie: Tagungsausschreibung -->   <date>04.05.2008</date>        <title>V Simposi Internacional de Literatura Autobiogràfica: Diaris i dietaris</title>     <div class="romde_external_link"><link>http://www.ua.es/dfcat/</link>www.ua.es/dfcat/</a></div>               <ul class="news-romde">        <li type="place">Alacant / Spanien</li>                <li type="beginn">06.11.08        <li type="ende">08.11.08</li>                <li type="disziplin">Literaturwissenschaft, Medien-/Kulturwissenschaft</li>        <li type="sprachen">Spanisch, Weitere romanische Sprachen</li>             </ul>
<inhalt>           El Grup de Recerca de Literatura Contemporània convoca el V Simposi Internacional de Literatura Autobiogràfica que, en aquesta ocasió, té com a camp d’estudi els diaris i el cànon, fonamentalment en l’àmbit de les lletres catalanes.  Ens proposem avançar en el coneixement de la literatura autobiogràfica, concretament dels diaris, tant des d'una perspectiva general — com a producte literari, els components del qual poden ser aïllats i descrits — com dins del conjunt literari català contemporani.  Per tant, ens proposem reflexionar sobre les qüestions següents:    1) La poètica del diari des del punt de vista del cànon, és a dir, quins components ha de tenir un bon diari (valors literaris, referencials i de testimoni, valors ideològics, vigor narratiu, atmosfera de confessió, qualitat d’idees, etc.).  2) Estudi dels diaris que mereixen una posició destacada en el cànon, dins del conjunt de la literatura catalana contemporània.   En relació amb el primer aspecte, conscients de l'envergadura del projecte, es tracta modestament d'iniciar un debat sobre els components més destacats del gènere diarístic. Abordar aquest camp de forma rigorosa exigeix, entre altres coses, el coneixement de i la comparació amb les obres més destacades d'altres literatures (especialment la francesa i l'anglesa, amb una gran tradició de literatura autobiogràfica). L'objectiu és intentar descriure els components del cànon i tractar de contestar les preguntes següents: és possible aïllar i definir, de forma general, els integrants ideals d'un diari? Quin paper hi juguen els elements d'escriptura? Quina importància té la referencialitat? És aquesta un artefacte creat a través d'alguns components formals o són pròpiament extratextuals? En quina mesura participen les observacions psicològiques de l'autor? Com s'aconsegueix l'adhesió del lector? Hi ha alguna tipologia de diaris?  I d’escriptors de diari? Ens interessa destacar la singladura pragmàtica: els protocols, els rituals de comunicació diarística, etc.   En relació amb el segon aspecte, no busquem tant establir un rànquing d'obres canòniques catalanes del segle XX, com aproximar-nos a les més destacades, a parer d’estudiosos, crítics i lectors especialitzats. Es tracta, també, de plantejar-se en quin grau participen dels diversos components que s’hauran destacat en la primera línia d’investigació com a integrants de la poètica dels diaris.   Les persones interessades a participar en aquest simposi hauran de fer un resum de comunicació (màxim 1.500 caràcters), tot indicant-hi el títol, el centre de procedència i les seues dades personals (nom, adreça, a/e, telèfon de contacte). El Comitè Organitzador comunicarà abans del dia 8 de juliol l’acceptació o no de les propostes i especificarà les normes de participació i edició dels articles seleccionats. Aquesta documentació s’haurà de lliurar abans del dia 13 de juny de 2008 a alguna de les adreces següents:  * Per correu electrònic, a autobiografia@ua.es * Per correu postal, a  M. Àngels Francés, Anna Esteve Grup de Recerca de Literatura Contemporània Departament  de Filologia Catalana Universitat d’Alacant Campus de Sant Vicent del Raspeig Apartat de correus 99  E-03080 Alacant  Comité Organitzador: Enric Balaguer (president), Patrícia Alberola, Joan Borja, Carles Cortés, Joaquim Espinós, Dari Escandell, Toni Maestre, Isabel Marcillas.  Secretaria: M. Àngels Francés, Anna Esteve.      </inhalt>
<p type="autorin">Claus D. Pusch<br />     <p type="redaktion">Kai Nonnenmacher     </item>