<item>  <div type="kategorie">Stellen; Wissenschaftliche Stelle</div> <!-- Kategorie: Wissenschaftliche Stelle, Sprachwissenschaft, Italienisch -->   <date>02.05.2012</date>        <title>Assistente dottorando/a in Linguistica italiana (100%)</title>     <div class="romde_external_link"><link>http://www.usi.ch/highlights/concorsi.htm</link>www.usi.ch/highlights/concorsi.htm</a></div>               <ul class="news-romde">        <li type="place">Lugano, Schweiz</li>        <li type="arbeitszeit"> Vollzeit</li>        <li type="beginn">01.09.12        <li type="befristung"> 31.10.15</li>        <li type="bezahlung"> Retribuzione secondo le direttive sugli stipendi dei dottorandi adottate dal Fondo Nazionale Svizzero</li>        <li type="disziplin">Sprachwissenschaft</li>        <li type="sprachen">Italienisch</li>        <li type="frist">31.05.12</li>     </ul>
<inhalt>           L'Istituto di studi italiani (Facoltà di scienze della comunicazione, Università della Svizzera italiana) mette a concorso un posto di assistente dottorando/a in Linguistica italiana (100%) nel quadro del progetto di ricerca &quot,Dalla percezione all’inferenza. Aspetti evidenziali, argomentativi e testuali del lessico della percezione in italiano&quot,.  Profilo ideale del/la candidato/a: Si ricerca uno/a studioso/a con uno spiccato interesse per la semantica, la linguistica testuale e l’argomentazione, pronto/a ad intraprendere un percorso di dottorato in Linguistica italiana. È richiesta la padronanza della lingua italiana, che è oggetto di studio. Il/la candidato/a ideale avrà inoltre buone nozioni dell’inglese in quanto lingua della comunicazione scientifica internazionale, del tedesco e/o del francese, utili per partecipare attivamente alla vita scientifica in Svizzera. Nella valutazione, saranno considerati di preferenza candidati/e che abbiano svolto una tesi di laurea magistrale in una delle aree d’interesse sopra menzionate o in aree affini.  Requisiti di partecipazione: Una laurea magistrale, master o titolo equivalente in Italianistica, Lettere e Filosofia, Lingue e letterature romanze, Linguistica.  Ammissione al Dottorato in Lingua, letteratura e civiltà italiana dell’USI: L’ammissione al programma dottorale in «Lingua, letteratura e civiltà italiana» avviene secondo le regole specificate sul sito dell’Istituto di studi italiani (http://www.isi.com.usi.ch/dottorato.htm).  Progetto di ricerca: Il/la dottorando/a svolgerà la sua tesi entro il progetto &quot,Dalla percezione all’inferenza. Aspetti evidenziali, argomentativi e testuali del lessico della percezione in italiano&quot,, sostenuto dal Fondo Nazionale Svizzero per la ricerca scientifica. Il progetto riguarda l’evidenzialità, cioè l’insieme dei mezzi linguistici che i parlanti hanno a disposizione per segnalare la fonte d’informazione di una loro asserzione. La fonte d’informazione è una categoria semantico-pragmatica fondamentale che può essere espressa tramite un’ampia gamma di mezzi, lessicali e grammaticali. I principali tipi di fonte sono la percezione diretta, il sentito dire e l’inferenza grazie ad un ragionamento. Il progetto si concentra su quest’ultimo aspetto. In italiano, come in altre lingue europee, un mezzo importante per segnalare il carattere inferito di un’idea è fornito dai verbi di percezione: essi sono infatti usati non solo per riferire la percezione diretta di un oggetto o evento, ma anche per segnalare un ragionamento che comporta l’interpretazione di stimoli percettivi oppure un’inferenza basata su dati di altro tipo. Quali proprietà semantiche, argomentative e testuali di questi lessemi favoriscono la loro (re)interpretazione come marche inferenziali? La ricerca prevista cerca di rispondere a questa domanda tramite lo studio prevalentemente sincronico delle costruzioni con verbi di percezione in vari tipi di discorsi. Particolare attenzione sarà dedicata a due famiglie di generi scritti, la recensione e l’articolo di commento, di cui si assume che illustrino usi differenti delle espressioni studiate.  Compiti: - Contribuire al progetto di ricerca partecipando all’analisi sintattica, semantica e discorsiva del lessico della percezione in un corpus di testi, - Partecipare a corsi dottorali, - Sviluppare la propria tesi di dottorato entro la cornice del progetto, - Partecipare attivamente a convegni nazionali e internazionali, - Collaborare alla redazione di articoli scientifici, - Collaborare alle attività dell’Istituto di studi italiani.  Retribuzione: La retribuzione è conforme alle direttive sugli stipendi dei dottorandi adottate dal Fondo Nazionale Svizzero per la ricerca scientifica: <a href="http://www.snf.ch/SiteCollectionDocuments/allg_doktorierende_f.pdf" target="_blank" >www.snf.ch/SiteCollectionDocuments/allg_doktorierende_f.pdf</a>. Essa prevede un salario annuo di CHF 41'400.-- per il primo anno, CHF 44'400.--per il secondo anno e / di CHF. CHF 47'400.-- per il terzo.  Documentazione e scadenza: Le candidature includeranno una lettera di presentazione, il curriculum vitae, il certificato di master / laurea magistrale con l’indicazione degli esami sostenuti, un estratto della tesi di master / laurea (1 pagina). È gradita, inoltre, una lettera di presentazione da parte del relatore della tesi. Altre referenze possono essere presentate a discrezione del candidato. Questa documentazione dovrà pervenire entro il 31 maggio 2012 in formato elettronico in un unico file pdf all'indirizzo seguente: concorsoisi@usi.ch.  Per informazioni inerenti al progetto di ricerca rivolgersi a: Dr. habil. Johanna Miecznikowski, Istituto di studi italiani, Facoltà di scienze della comunicazione, Università della Svizzera italiana E-mail: johanna.miecznikowskifuenfschilling@usi.ch Tel. +41 58 666 47 00.     </inhalt>
<p type="autorin">Johanna Miecznikowski</a><br />     <p type="redaktion">cs     </item>