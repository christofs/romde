<item>  <div type="kategorie">Tagungen; Tagungsausschreibung</div> <!-- Kategorie: Tagungsausschreibung, Medien/Kulturwissenschaft, Italienisch, Sprachübergreifend, Mittelbau -->   <date>02.02.2011</date>        <title>CfP: Dopo il moderno? Italia e Repubblica Federale Tedesca nella seconda metà del XX Secolo</title>     <div class="romde_external_link"><link>http://</link></a></div>               <ul class="news-romde">        <li type="place">Villa Vigoni</li>                <li type="beginn">06.11.11        <li type="ende">09.11.11</li>                <li type="disziplin">Medien-/Kulturwissenschaft</li>        <li type="sprachen">Italienisch, Sprachenübergreifend</li>        <li type="frist">31.03.11</li>     </ul>
<inhalt>           6-9 novembre 2011  Villa Vigoni, Loveno di Menaggio (CO)  CALL FOR PAPER  Nelle diverse discipline, la seconda metà (ed in particolare l’ultimo terzo) del XX secolo è stata descritta come una fase di mutamento accelerato. Guardando all’Europa Occidentale, Eric Hobsbawm ha parlato di cambiamenti simili ad una frana che, dagli anni ’70 &quot,fino ad oggi“ non sarebbero &quot,giunti a conclusione” e che rappresentano una sfida per la politica e la società, oltre a un compito per la storiografia.  Sin dagli anni ‘80 questi fenomeni di cambiamento, in Italia come in Germania, sono stati spesso definiti e analizzati mediante concetti quali &quot,moderno riflessivo“ e &quot,dopo‐moderno“ o &quot,postmoderno“. Larga parte della contemporaneistica sia in Italia che in Germania ha condotto però questa discussione in misura contenuta e solo in tempi molto recenti, non ultimo perché da parte della storiografia sussistono vere e proprie riserve, metodologiche ed epistemologiche, nei confronti del concetto di &quot,postmoderno“: la fine della Storia, il decadere della distinzione tra illusione e realtà, l’abbandono dell’illuminismo – ed altre posizioni radicali di certo postmodernismo hanno portato molti storici a ripudiare questo concetto.  Il convegno persegue un duplice obiettivo: storicizzare l’analisi sociale e culturale tedesca ed italiana coeva ai processi di trasformazione dell’ultimo terzo del Ventesimo secolo ed indagare il mutamento storicamente osservabile nonché il suo eventuale carattere di rottura a partire dagli anni Settanta. Uno sguardo comparato tra Germania ed Italia permetterà di mettere meglio a fuoco sia gli sviluppi paralleli sia le differenze.  L’analisi riguarderà i seguenti Ambiti ed alcuni problemi collegati: =&gt,Individualizzazione (intesa come distacco della biografia personale dai modelli predeterminati: culture giovanili, moda, musica) =&gt,Pluralizzazione (intesa come abbandono dell’ideale di unità ed uniformità: culture politiche, nuovi movimenti sociali, moltiplicazione/fine delle ideologie, religiosità) =&gt,Denormativizzazione (intesa come revisione del moderno: il mutamento dei valori, la fine delle verità assolute, educazione e socializzazione)  Il colloquio interdisciplinare prevede due fasi di svolgimento: (1) preparazione e (2) il convegno vero e proprio. Nella fase preparatoria 8 relatori di “keynote” (4 italiani e 4 tedeschi) verranno pregati di preparare entro aprile/maggio dei testi di avvio sul macro‐tema Moderno/Postmoderno e sui sottotemi che sono Individualizzazione, Pluralizzazione e Denormativizzazione. I testi dei keynote rappresenteranno poi la base di partenza per il colloquio a Villa Vigoni. Qui 12 tra dottorandi e postdoc (6 italiani e 6 tedeschi), partendo dai testi di input, si confronteranno su progetti, definizioni e problemi ripartiti nelle tre sezioni tematiche sopra indicate.  Tutti i dottorandi ed i postdoc interessati sono invitati ad inviare per posta elettronica entro il 31.03.2011 una lettera di candidatura con indicati i dati biografici essenziali, i loro recapiti, l’affiliazione accademica ed il ruolo, i principali filoni di ricerca (progetti in corso e conclusi) e la sezione tematica a cui intendono partecipare nonché un curriculum scientifico breve (max. 1 pagina) a maxlivi@gmail.com. Allo stesso indirizzo si possono richiedere ulteriori informazioni ed il programma dettagliato del convegno.  La conoscenza della lingua tedesca non è un requisito necessario. Le relazioni introduttive (keynotes) verranno tradotte nelle due lingue e per il convegno ci sarà probabilmente un servizio di interpretariato completo.  Organizzazione: PROF. DR. THOMAS GROßBÖLTING Westfälische Wilhelms‐Universität Münster, Historisches Seminar /Exzellenzcluster „Religion und Politik“ DR. MASSIMILIANO LIVI Westfälische Wilhelms‐Universität Münster, Exzellenzcluster „Religion und Politik“ DR. DANIEL SCHMIDT Westfälische Wilhelms‐Universität Münster Historisches Seminar PROF. CARLO SPAGNOLO Università degli Studi di Bari Dipartimento di Scienze Storiche e Sociali     </inhalt>
<p type="autorin">Paul Arpaia via H-Net</a><br />     <p type="redaktion">Christof Schöch     </item>